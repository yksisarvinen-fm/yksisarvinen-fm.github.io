<!DOCTYPE html>
<html lang="fi">
<head>
  <meta charset="utf-8">
  <meta name="viewport" content="width=device-width, initial-scale=1">
  <link rel="stylesheet" type="text/css" href="simple.css">
  <title>Yksisarvinen.fm - Kadonneen yksisarvisen metsästys</title>
  <meta name="description" content="Podcast etsitään pohjoisen tulevat yksisarviset ja kuulostellaan mitä kuuluu yhteisölle, jossa yksisarvisia synnytetään">
  <link rel="canonical" href="https://www.yksisarvinen.fm/">
</head>
<body>
  <header>
    <h1>Kadonneen yksisarvisen metsästäjät</h1>
  </header>
  <main>
    <p>
      Tervetuloa uuden Kadonneen yksisarvisen metsästäjät -podcastin pariin. Tässä podcastissa metsästetään yhdessä dynaamisen juontajaduon - Tuomaksen ja Petterin - sekä valikoitujen vieraiden kanssa myyttistä oululaista yksisarvista. Jutut julkaistaan podcasteina ja lisäksi podcastilla on kotipesä osoitteessa yksisarvinen.fm. Taustoitamme sinne tarvittaessa lisää asioista mistä podcastien jaksoissa puhumme.
    </p>
    <p>
      Mutta mitä yksisarvista me olemme metsästämässä? Alkuperäisessä Blade Runnerissa replikanttien metsästäjä Deckard näki unta yksisarvisesta juoksemassa metsäkedolla. Kohtauksen voi tulkita eri tavoin, mutta yksisarvisen symboliikka tarkoittaa esimerkiksi jotain arvokasta, ainutlaatuista ja vaikeasti saavutettavaa.
    </p>
    <p>
      Vuonna 2013 Cowboy Venturesin perustaja Aileen Lee käytti termiä “unicorn startup” kuvatessaan ohjelmisto- ja teknologiayrityksiä, jotka saavuttavat miljardin dollarin arvostuksen ilman listautumista pörssiin. Piilaaksossa oli toki syntynyt jo useampi yritys tätä ennen, jotka yksisarvisen määritelmän täyttivät.
    </p>
    <p>
      Miten tämä kaikki liittyy siis podcastiimme? Me pohdimme missä ovat tänä päivänä pohjoisen tulevat yksisarviset ja mitä kuuluu yhteisölle, jossa yksisarvisia synnytetään.
    </p>
    <p>
      Alkuperäinen Blade Runner -elokuva tuli ulos vuonna 1982 ja sattumalta samana vuonna perustettiin pohjoisen piilaakson ensimmäinen iteraatio Oulun Teknologiakylä Oy, josta kehittyi myöhemmin Technopolis. Teknologiakylän esikuvana oli Stanford Research Park, jossa yhdeksi yliopiston menestyksen takaajaksi tunnistettiin jo 60-luvulla teknologiayritysten läheisyys. Teknologiakylän perustamisen voisi sanoa olevan lähtölaukaus Oulun teknologiayritysten ekosysteemille.
    </p>
  </main>
  <footer>
    &copy; 2022 Tuoppi ja Pietu
  </footer>

</body>
</html>